---
title: Vím, kde
contentType: poetry
---

<section>

Vím, čím se zachvívají listy  
vím, odkud se bere strach a odkud vzlyk  
znám to tiché místo mezi stromy

Tam, kde se nejvíc cítí opuštěný  
i jen pták co vysoko se nebem mihne  
tam, kde se voda zkalí i za jasného dne

tam žiji. Zvířecí a němý  
zvířený touhou po čemkoli  
neb já jsem všechno, co je prázdné

Neb já jsem bolest  
rána plná krve  
ze které pije den, jenž nemá přijít

</section>
