---
title: Hříchy
contentType: prose
---

_Jest jedna plocha v světě  
na které všechno umírá  
po té jde on,  
a na jiné se svíjí čekající,  
po té zas já jdu, sama._

_Musí být někde tady ve tmě  
plocha lámaného skla  
co temně probleskuje do ticha  
na které vine se  
co touží k sobě lnout._

_Tam, kde je tma, se jenom hmatá  
a také šeptá snad  
tam jdou spolu ti  
co navzájem si donedávna  
byli zapovězeni._

_Tam, kde je tma, se jenom hmatá  
Tam za oponou dějí se  
strašné a přehluboké hříchy._
