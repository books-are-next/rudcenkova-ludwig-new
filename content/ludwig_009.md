---
title: Hlavní postavy
contentType: prose
---

_Vlaštovky se rozstřikují po nebi  
hřmí zpoza popelnic_

_on, starý herec, a Kateřina  
— hlavní postavy této hry_

_Stoupáme točitým schodištěm  
a s námi i všechny klíče  
a všechny naše svršky a touhy_

_jako by se tu mezi zdmi  
nemačkalo už tak dost tmy_

_Světlo se automaticky zhasne  
reaguje na ticho a kroky_

_V jiné čtvrti u řeky hrají kroket  
Někdo se ke smrti proťuká palicí_

_Nakonec jako by všechno vskutku umlkalo._
