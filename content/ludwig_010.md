---
title: Wesele pulsuje
contentType: prose
---

_Tanec. Těla, tu zneuctěná, tu znuděná.  
Zaklapne víko, zachrastí řetězy,  
zachrastí kosti k večeři. Jsme sami, hledáme se,  
ohlodáváme.  
Kdos šroubuje žárovku a padá ze štaflí.  
Bliká. Bliká se na časy do rakví. Jsme sami.  
Mezi příčkami hlava a mezi zuby vlasy.  
Touto cestou, posléze vpravo. Šaty splihlé  
a mouchy ulepené. Nenajít se.  
Hlasy: „Zase ne?“ „Ne.“_
