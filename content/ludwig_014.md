---
title: A oči zavřít
contentType: prose
---

_Museli jsme nejprv dlouho čekat,  
než přišla úleva, ať už jakákoli,  
zda zákaz či rozladění,  
vzplanutí či smrt_

_Museli jsme myslet na to, co nebylo,  
být ve snech s těmi, kdož nám zmizeli_

_Museli jsme dlouho tiše sedět  
a myslet na zrcadla nad námi  
jaké as odrazy v nich stojí_

_Museli jsme mlčet,  
museli jsme promluvit, když nebylo co říct  
a oči zavřít když nejvíce se chtělo zírat_

_na stromy na stráni na hnízda much  
na lejna svinutá a hady zasyknuvší_

_když nejvíce se chtělo mluvit._
