---
title: Čtenář Thomase Bernharda
contentType: poetry
---

<section>

_(Hra Minetti)_

_Maska na hlavě / a punčochy na nohách_  
(zasměje se Dáma)  
_a když to nefunguje / pak ještě jednu láhev_

Zvoní telefon.  
Volá Zina — druhá žena mého otce.  
Zoufale opilá.

Plete se jí jazyk. Neodpovídám.  
_Tak mi to odpusť_, řekne.

Dáma prochází kolem, nese si na podnose  
dvě láhve šampaňského.

Zina zavěsí a v pokoji je opět ticho.

</section>
