---
title: Píseň, kterou zpívá Ludwigovi jeho sestra Ritter
contentType: prose
---

_Osleplý či odvážný  
postoupen iluzi.  
Je ona až skrze mne?  
Anebo já až v ní?  
Jsme navzájem a propojeni?_

_Tušený smysl kdesi ve slovech  
která se řinou z očí  
jako chlemtavci zpoza zavíraných hospod.  
Jsme netušení. Vychroptění  
ze žíly stesku po společné smrti._

_Ty… tvé bledé prsty  
když tisknou rozrušený dech  
na ňadrech pod mým šatem._

_Jsi vymyšlený bratr Voss  
bos v botách po otci  
bos bez budoucnosti  
bos rozrušen a prost  
veškerých gest a citů._

_Leč stále ještě živá  
vzpomínka na kroužení kolem Glossopu._
