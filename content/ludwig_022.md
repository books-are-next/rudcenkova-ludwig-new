---
title: Strach
contentType: prose
---

_Znamení osudu zapomněla vyvrcholit  
Zbavit se svého těla by byl dobrý začátek_

_Nevzali mě ven  
ubohý_

_opuštěn  
volný čas promrhán_

_Nechat si na zchromlou ruku  
přivázat štětec  
vyšvihnout autoportrét_

_Jak to mohlo dopadnout jinak  
dívá se skrz vaše oči  
nevíte zda jde o lhostejnost či nepřítomnost  
duchem_

_Omdlít při každém pohledu do zrcadla  
Hnus dojetí lítost hnus Zázračný kruh  
z něhož zvolna a tajně vytéká krev_
