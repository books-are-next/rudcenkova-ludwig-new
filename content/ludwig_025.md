---
title: Píseň, kterou zpívá Ludwigovi smrt
contentType: prose
---

_Přijdeš-li tiše  
přijdeš-li vůbec  
chci abys přilétl v hejnech  
v hustých mračnech  
zahalen do převisů lavin_

_Přijdeš-li  
chci abys jen bezděčně skanul  
jako pruh vlasů z okraje lože_

_Připluješ-li utemněn v hltanu kytovce  
chci abys náhle se zjevil  
v prudkém osvětlení  
jako žíly vyhřezlé z paží_

_Chci se schovat  
do nestoudného objetí  
tvých třesoucích se  
rozpadávajících se  
svalů_
