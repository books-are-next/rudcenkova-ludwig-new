---
title: Setkání 3\.3\.97
contentType: prose
---

_Na rohu Národní stála drobná žena  
kolem krku uvázaný bílý šál  
ten se za ní táhl tmou přes Vltavu na druhý břeh_

_Viděl jsem že na mostě právě zastavil  
vlak a také on dosahoval od břehu k břehu_

_Světla z oken upadla do vody  
a žena odpověděla: ano děvka chcete-li  
na prodej k službám lechtivé uhlí do kamen  
těžký ten unavený loket zasekla do mého Pojďte_

_Pak jsme se plazili pod zemí  
dva štíhlí potkani  
až na dno stoky z které čpěla  
poslední přestárlá a první nedospělá březí noc_

_Ona břeh — já břeh_
