---
title: '* * *'
contentType: prose
---

_Ta žena má příliš velká ústa  
proto tak sladce hraje na klarinet  
když bylo nejhůř jednou v noci  
dokázala zahrát ústy i na klavír  
jedna německá společnost od ní ta ústa odkoupila  
vycvičila je v jízdě na koni  
všichni pak s cirkusem objížděli svět_

_Často jsem pak ženu bez úst viděl sedět v podloubí  
a zpívat  
před sebou měla klobouk  
a její ctitelé bez nohou bez hlav  
tančili kolem ní uctivý vážný swing_
