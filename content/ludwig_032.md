---
title: Po večeři
contentType: prose
---

_Po večeři se hosté rozešli  
tlustí se odvalili pozlacení odtekli  
jeden tu sklesle sedí  
číšníci odnášejí přebytečné židle_

_sklízí se ze stolu  
strhávají se potřísněné ubrusy_

_Pod stolem odhalil zapletené  
nohy svého přítele a své milé_

_přemítá nad leskem vidličky  
a nože_

_palcem přejíždí po jejích hrotech  
a jeho vrubech_

_zpoza klavíru se ozývají výkřiky  
zamyšleně hladí  
jeho nehybnou srst_

_leklou  
u hubičky s pěnou  
svou milenku v tůni mihnout se uvidí  
rybku do úst vkládá její růžové propečené maso_
