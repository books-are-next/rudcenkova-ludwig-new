---
title: Noční show
contentType: prose
---

_Jsem bez nohou a sedím za komínem  
(navštivte mne)  
Mé nohy za mnou v noci chodí  
zchladit si chodidla ve studené vodě  
(uvízlé v okapu)_

_Ohmatávám berlu.  
Je slepecká či k podpírání?  
Nevidím na ni._

_Je průzračná a rozplývá se v ústech  
na hlavě řídké vlasy  
zakrývají směšný výrůstek._

_Měsíc stéká se střech  
bílé kapky se chvějí  
na okenních rámech._

_S berlou bez nohou a slepý  
tj. odstrkovat se a válet sudy  
po kluzkých taškách  
stále ještě kamsi do noci_

_stále pln hořkosti která  
už už se vylévá a puká_

_tříští se o chodník  
a stoupá s ranní mlhou  
zpátky za komín_

_tam dlí_
