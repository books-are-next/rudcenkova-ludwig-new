---
title: Svitky
contentType: prose
---

_A zase dny plné hlemýžďů  
vláčné jak tření těl  
co když nepřijde  
ozářen nezaostřeným měsícem  
stočená podoba ve svitku skla  
konfety rozbalující se v letu  
tryskají z kašen  
tam zapíjíš masožravé květy  
kalíškem krve z žertovného nosu_

_Kameny z dámy  
hodiny zpoza zdí  
trčící obruče  
jícny děl bitevní štíty  
rozevřená stehna  
rozbolavělá tolikerými chvaty  
Raději spirály a pruhy než kola  
raději zůstaň ležet natažená na zeď_
