---
title: Rybí blues
contentType: prose
---

_Sedím pod stromem  
čekám na tebe  
nejdeš_

_to je celé  
zastřelím se  
to je celé_

_přicházíš pozdě  
vždycky pozdě jsi s hlavou rozkvetlou  
střapce které ti visí od uší až do vody  
jako návnady jako pruty a jejich vlasce  
ty rybo v ruce neposečkáš prosmekneš se uhneš  
se slizkou kůží nelze chodit ani spát  
chladí a čpí nic neznamená_

_ano přicházíš  
ale pozdě ještěs posečkala  
na vrbě sedíš díváš se jak si upižlávám hlavu  
to je celé  
to je celé  
k tvé radosti smrt  
tvé neposedné odtažité ty rybo_

_a ty se díváš  
oči si můžeš vyboulit smutné podívání  
smutná nálada každého konce  
a ty si můžeš vyboulit oči  
a šupiny si můžeš odprejskat jak jsi celá  
namáčknutá k břehu abys zahlédla  
můj skon skok do vířících hlubin_

_osmažím sním tě rybo rozřezaná k smíchu  
to je celé  
to je celé_
